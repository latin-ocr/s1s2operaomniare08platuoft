82 ,PROLEGOM'ENA

non aliam ob causam, quam quod de Eleaticomm gra-
vissimo placito suscipitur disputatio. Quemadmodum enim
Parmenides et Timaeus in cognominibus operibus loquen-
tes inducuntur, quia in altero opere Eleatarum, in altero
Pythagor-aeorum placita cum ipsius Platonis doctrina
elegantissime conciliantur3 ita in sophista putamus ho-
minem Eleaticae sapientiae sacris initiatum, hoc est Me-
garicae pariter atque Eleaticae doctrinae gnarum et pe·-
ritum, ideo primarias disserendi partes habere, quin
Eleaticorum et Megaricorum de natura cogitabili atque
ideis opiniones ita explorantur, ut denique veluti sponte
cum Platonica ratione concordent. Quo quidem modo
Plato ipse non obscure significavit, quanta inter suam
doctrinam atque Eleaticorum rationem intercederet ne-
cessitudo atque coniunctio: imo etiam palam et aperte pro-
fessus est se ab illorum placitis examinandis profectum
denique ad suam doctrinae rationem devenisse. Quod
profecto mirum est ne a· doctissimis quidem hominibus,
Astio, Sochero, Prinsterero, aliis, usquequaque
esse perspectum, ex quibus Socherus adeo hoc ipso
argumento usus est, ut Sophistam, Politicum et Par-
menidem non a Platone sed philosopho aliquo Megarico
scriptum esse evinceret. Nimirum vidit ille utique ali-
quid, quod Megaricum redoleret, sed quae eius rei causa
esset, non vidit. Cum igitur hospitis Eleatici adventus
ex ea, quam diximus, caussa repetendus sit, iam facil-
lime etiam illud poterit intelligi, de quo item multum
est dubitatum, cur ingenium hominis atque mores ita de·-
signentur, uti a Platone factum videmus. Fingitur enim
ille non contentiosus ac litigiosus, quales plerumque
habebantur qui Megaricorum sive Eristicorum disciplinae
dediti essent3 neque est obstinatus decretorum Eleatico*
rum defensor ac patronus, qui argutis conclusiunculis
suas opiniones quovis modo tueatur aliisque inutilibus
tricis nectendis negotium facessat, sed potius dicitur esse
lenis, mansuetus, denique ad exquirendum verum prom-
tus paratusque. Verum quamquam tali est ingenio, ta-
men eatenus certe plane est Eleaticus et Megaricus,
quatenus usitatam huius familiae disserendi viam et ra·-
tionem tenet. Itaque in ea parte libri, in qua dc So-
phistac natura disquiritur, ingentem quandam congerit
copiam acutarum divisionum, quibus genera semper in
binas partes diffinduntur, usque dum ad eam notionem
perventum est, cui Sophiste subiectus esse videatur: in

